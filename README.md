
# (un fel de) Manifest

## Meditații gratis la informatică

Voi organiza un fel de meditații gratis la Informatică, deschise tuturor. Mediul de predare este sesiunea transmisă în direct pe Twitch (un fel de YouTube, dar live) în care eu am audio, video, ecran și chat, iar participanții au chat și pot să-mi scrie, iar eu să răspund. 

Audiența la care mă gândesc sunt elevii de liceu (în principal a IX-a), studenții care nu se descurcă la programare și persoanele care lucrează deja în IT, dar își doresc un fundament teoreric mai solid.

## Pe scurt

Pe cei care sunteți la liceu, vă ajut să:

* Creșteți notele la informatică
* Să aveți încredere să dați bacul la info (dacă sunteți într-a IX-a sau a X-a)
* [opțional] Să vă gândiți dacă o carieră în software vi s-ar potrivi și să vă îndrum spre una dintre specializările care vi se potrivesc.

Pentru cei care nu fac la școală informatica -- pentru că sunt la uman sau pentru că nu mai sunt la liceu (de oricâtă vreme):

* Veți înțelege mai bine cum se scriu programe și de ce programarea este așa cum este
* Veți înțelege cum gândesc programatorii și veți pute trata problemele "inginerește", algoritmic
* Veți afla răspunsurile la întrebările pe care mi le puneți

**Ce trebuie să faceți:**

1. Dați follow pe Twitch (ca să aflați când sunt sesiuni noi)
2. Participați la sesiuni -- e ca YouTube, dar interactiv, pentru că putem să avem o conversație live

## Pe lung

Răspunsuri la întrebări pe care probabil le aveți:

### De ce infomatică?

Am aflat de la elevi că în liceele din România situația învățământului de calculatoare este alarmantă. Ei trebuie să învețe un limbaj de programare considerat avansat chiar și de către profesioniști (C++), folosind un mediu de dezvoltare învechit (Code::Blocks) și fără o destinație finală clară; în loc să învețe lucruri care să îi ajute în viață, rezolvă probleme teoretic.

Acestea sunt constrângerle cui care voi lucra. Nu vreau mă lupt cu sitemul -- chiar cineva ar veni și ar schimba programa de mâine (ceea ce sper să se întâmple), inerția ar face ca încă patru cinci generații să fie pierdute.

Mulți elevi pierd interesul și abandonează informatica. O fac datorită constrângerilor de mai sus, dar și, în multe cazuri, din cauza "profesorului care nu știe să explice", "profesoarei care vorbește mult prea tehnic cu noi", "profilor care nu prea au chef", etc. -- pot continua cu citatele, dar ați înțeles. 

Efectele multe și rele: 

* Pe termen scurt elevii au probleme la școală (pentru că trebuie să treacă totuși la materia respectivă).
* Pe termen lung ei ratează oportunități. Oportunitatea de a fi mai eficienți în orice carieră pentru că ar înțelege ce se poate automatiza și cum. Oportunitatea de a vedea lucrurile ca sisteme și problemele complexe ca o mulțime de probleme mai simple, rezolvabile.
* Societatea ratează să aibă membri mai productivi și mai fericiți.

Aici pot să ajut. 

### De ce tu, Cristian Dinu?

Acum am 42 de ani. Programez de pe la 12 (când mergeam cu proful de fizică la cercuri pedagocice să arătăm un fel de suport de curs pe care l-am făcut pe Spectrum). Îmi câștig existența scriind software de la 20. Liniile de cod scrise de mine au fost folosite de milioane de abonați ai Vodafone, platformele de educație și e comunicație sunt folosite pe tot globul. 

Am combinat programarea cu educația, a mea și a altora. Am am predat cursuri la țară, unde am învățat tractoriști să trimită e-mail-uri și fermieri să facă tabele cu animale și la oraș unde am vorbit directorilor de companii despre managementul de proiect. În ultimii doi ani am fost și seminarist la o facultate de renume din Londra.

Nu am motive ascunse; îmi place să împart ce am învâțat, învățându-i pe alții.

### La ce trebuie să mă uit și să pun întrebări?

Vom discuta lucruri care sunt compatibile cu ce se întâmplă (sau ar trebui să se întâmple la clasă). Vom face lecții, în care voi aborda subiectele de la școală, voi răspunde la întrebări și răspunsul.

În fiecare săptâmână voi organiza trei sesiuni -- toate în limba română, gratuit, și unde oricine este binevenit să participe:

1. O lecție cu un subiect pe care îl voi alege din lucrurile care se predau la școală. Eu conduc discuția 
2. Întreabă-mă orice (legat de tehnologie)
3. Interviuri cu persoane care au o carieră de succes în software sau domenii asociate.

Sesiunile vor fi transmise live la adresa https://www.twitch.tv/cdinu cu orarul pe care îl voi comunica din timp.

Iau în calcul și posibilitatea de crea arhive pe YouTube, dar cei care se uită la reluări nu au cum să interacționeze cu mine sau cu ceilalți.

### Cât durează?

Cât mai mult, aș vrea. Software-ul este un univers atât de vast încât nu pot să sper că-i vom atinge limitele. Încerc să aloc 5-6 ore pe săptămână măcar în primele trei luni, apoi tragem linie și vedem dacă a meritat. 

### De ce nu-i lași pe profi să-și facă treaba?

Păi nu-i înlocuiesc pe profi, îi ajut.

Elevii cu profesori buni vor vedea o altă perspectivă. Pentru cei cu profesori nașpa (incompetenți, plictisiți) arunc un colac de salvare.

### De ce crezi că ești mai bun tu decât ei?

Decât cine?

Decât profii? Am avantajul unei alte platforme și al lipsei presiunii inspectoratului.

Decât tutoriale pe YouTube? Aici unele sunt mai bune decât ce pot eu, dar eu pot să răspund la întrebări și să adaptez ce zic în funcție de ce simt (limitat) că se întâmplă. Ei sunt un fel de televizor, noi suntem o comunitate.

### Viață privată? GDPR?

Pe Twitch fiecare își alege un pseudonim care oferă anonimitate. Mă bazez pe faptul că cei care au cont acolo au măcar 13 ani, sau acordul părinților -- alfel nu ar putea să aibă cont. Nu am acces la datele personale.

### Ce interese ascunse ai? Ce-ți iese din asta? 

De-a lungul anilor am obținut foarte multă satisfacție profesională atunci când am putut să-i învăț și pe alții ceea ce am învățat eu. Împărțirea cunoașterii nu este un joc cu sumă zero. Este unul multiplicativ, exponențial. Asta mă face fericit.

Mai sunt și alte motive, personale: vreau să mă familiarizez cu vorbitul în fața camerei video, vreau să nu îmi mai fie frică să fiu live, vreau să învăț să jonglez cu chat, transmisie live, conținut. Vreau deci să învăț.


