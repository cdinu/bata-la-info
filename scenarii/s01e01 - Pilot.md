---
title: S01E01 - Pilot
description: Un pic de încâlzire înainte de programare. Înțelegem unde găsim software și caculatoare (peste tot, mai precis). Ce este un calculator, definiția ușoară a informaticii
date: 2020-08-31

goals:
- cât de mult câștigați înțelegând informatica
- suntem înconjurați deja de calculatoare și că acesta este abia începutul
- definirea unui calculator ca o mașină
- informatica ca pe o știință care studiază prelucrărea automată a informației.

---

# S01E01 - Pilot

## Intro

Lecția de azi va fi una de încălzire. Nu va închipuiți că celelalte vor fi grele, dar aceasta va avea mai multe povești și mai puțină programare.

Aș vrea să încep prin a vă spune ce superputeri veți avea atunci când înțelegeți informatica. Sunt superputeri care trec dincolo de domeniul strict al programării. Și de aceea sper că ce vom face împreună să vă determine să intrați mai adânc în acest domeniu minunat.

Nu neapărat în ordinea importanței superputerilor, încep cu aceea că veți putea rezolva probleme mai ușor. Pentru că atunci când dezvolți software (software înseamnă programe de calculator, aplicații pentru mobil, automatizare, șamd) îți antrenezi mintea să gândească și altfel. Vezi o problemă mai mare ca pe o suită de probleme mai mici, mai ușor de rezolvat. Înveți să găsești și să creezi modele, șabloane ("paterns" în engleză). Te gândești ce lucruri se pot executa în paralel și care sunt dependențele între ele. Bill Gates, Jeff Bezos, Mark Zuckerberg au început ca programatori, creând tehnologii care ne fac viața mai bună devenind pe parcurs cei mai bogați oameni din lume.

Informatica vă face mai deștepți. Nu zic că programatorii sunt toți deștepți. Dar sunt mai deștepți decât dacă nu ar fi programat.

Inteligența nu are legatură cu numărul de neuroni, ci cu numărul de conexiuni dintre aceștia. E ca la fotbal sau la baschet — ambele echipe au același număr de jucători, contează cum pasează. Programarea este că o limbă străină, cu caracteristica specială că este o limbă precisă. Vă va da noi conexiuni între neuroni. Ca bonus veți crea și vedea cod (așa se numește textul scris într-o limba pe care o poate înțelege un computer) care este la fel de frumos și de fascinant că o poezie.

O altă superputere este aceea că veți putea lucra în orice domeniu vreți. În medicină, în astronomie, în sport, în divertisment, în formula 1, formula E — toate au acum o componentă de automatizare sau de inteligență a mașinii care are nevoie de oameni care să o creeze, dezvolte și mențină. Veți putea face viețile oamenilor mai bune, sau în anumite domenii, chiar să salvați vieți (aparatele medicale au software, sistemele de siguranță din clădiri, utilaje și vehicule au software, cercetarea cancerului se bazează enorm pe software).

Nu e nevoie să fiți voi efectiv programatorii, chiar dacă sunteți artiști, manageri sau sportivi, faptul că îi veți putea înțelege pe cei cu care veți lucra este esențial.

O altă superputere -- importantă pentru mine -- este aceea de a obține satisfacție aproape instantaneu. În multe domenii este nevoie să muncești săptămâni, luni sau ani până să poți să vezi rezultate. În calculatoare sunt suficiente ore, uneori chiar minute. 

Înainte de a încerca să descriu un pic domeniul, aș vrea să ne uităm puțin la cum software-ul (informatica) a schimbat lumea în ultimii ani.

* Cea mai mare televiziune din lume: YouTube
* Cel mai mare magazin din lume:: Amazon
* Cea mai mare rețea de SMS-uri: WhatsApp
* Cel mai mare magazin de muzică: Spotify sau poate Apple iTunes?
* Cel mai mare furnizor de fotografie: Instagram, Google Photos
* Cel mai mare furnizor de hărți: Google Maps
* Cea mai mare enciclopedie din lume: Wikipedia
* Producătorul de mașini cel mai valoros: Tesla

De asemenea aș vrea să ne gândim la dispozitive rulează programe (aplicații), pe lângă cele la care ne gândim frecvent (laptop, PC):

* Telefon, Tabletă, Ceas
* Cântar inteligent
* eBook reader
* Pian electronic
* XBOX, PlayStation, Nintendo
* Televizor
* Cuptoare, frigider
* Alexa, Google Assistant, Boxe bluetooth
* Becuri și prize inteligente

În afara casei:

* Mașină -- Automobil (sute de milioane de linii de cod, 80-100 de mini-calculatoare într-o singură mașină)
* Camere de supraveghere
* Lift
* Semafoare
* Ecograf
* Aparatul de citit cartele de metrou și autobuz

Toate cele de mai sus au in ele calculatoare -- le voi numi deseori computere, ca să nu le confundăm cu calculatoarele de buzunar. Le voi mai numi și mașini de calcul, deși sunt mult mai mult decât atât.

Un computer este o mașină (foloesc cuvântul mașină nu cu sensul de automobil ci de mașinărie, mecanism). Este o mașină la fel ca mașina de tocat, mașina de spălat, avionul, pianul sau celulele din care suntem formați.

* Mașina de tocat primește carne și energie (rotirea manivelei) și scoate carne tocată. Mașina de călcat primește cămașa șifonată, curent electric și ghidaj și scoate cămașa călcată.
* Mașina de spălat are la intrare rufe murdare, apă, electricitate și detergent ne dă la ieșire rufe curate, și apă murdară.
* Avionul primește combustibil și pasageri în orașul A la intrare; la ieșire ne dă bioxid de carbon și pasageri în orașul B.
* Pianul are la intrare o paritură (care descrie o suită de apăsări pe clape și pedale) și la ieșire sunete de diferite frecvențe, numite uneori muzică (nu și atunci când sunt eu la pian :) ) 
* O celulă primește hrană și oxigen ca intrare iar la ieșire dă reziduuri, bioxid de carbon plus ceea ce are de făcut -- transmitere de semnale pentru neuroni, contracție pentru celulele din mușchi.

Calculatorul este o mașină, evident mult mai complicată, dar în esență o mașină. Are la intrare informații și instrucțiuni și la ieșire rezultate sub informații prelucrate și comenzi.

Din exemplele de mai sus îmi, favoritul meu este cel cu pianul. Dacă nu vă place pianul, gândiți-vă la instrumentul vostru preferat: chitară, tobe, clarinet sau voce -- exemplul funcționează cu orice instrument. Este pianul care este o mașină de produs sunete. Avem și o partitură care ne dă secvența pașilor pe care trebuie să facem: ce note trebuie să fie cântate, cât de tare, când. Avem muzicianul care "execută" (pune în practică) partitura și, folosind instrucțiunile de acolo, crează muzica. Partitura a fost creată de un compozitor folosindu-și inspirația și având în vedere ce dorește să reealizeze cu acea piesă (să creeze bucurie, sau nostalgie, să mobilizeze etc.).

Mă folosesc de pian și de muzică pentru a introduce câteva noțiuni din lumea calculatoarelor. 

Compozitorul lumii calculatoarelor este **programatorul** (i se mai spune și dezvoltator de software). El știe ce obiective are și creează o serie de instrucțiuni, ca o partitură de muzică care să producă rezultatele de care este nevoie.

Paritura calculatoarelor se numește "program" (sau software, sau aplicație) și nu stă în cărți de muzică, ci sub forma unor date (numere, mai precis) în memoria computerelor (vom vorbi la un moment dat și despre memorie, dar vă spun deja că se măsoară în bytes, Megabytes, Gigabytes).

Atunci când sunt "cântate", aceste instrucțiuni produc un rezultat. În cazul calculatoarelor, rolul muzicianului, al interpretului, este luat de o componentă numită microprocesor (ați auzit poate de __Intel i5__, __Apple A13 bionic__). Rezultatul nu este emoție, ci un ecran cu rezultate Google, un mesaj trimis pe SnapChat (care poate să producă emoție), sau, în cazul unui computer al unui automobil, o comandă de frânare automată de urgență care salvează patru vieți.

Ce este interesant este că, o partitură nu este muzică până când nu este cântată. La fel și un software nu produce rezultate până când nu este executat. La fel ca și muzica, software-ul nu are o formă fizică, palpabilă. Pianul există și poți să pui mâna pe el, pe muzică nu. De aici vine și denumirea "software" -- "soft" în engleză înseamnă "moale" (terminația "-ware" înseamnă "ceva de genul", în românește ar fi "-ciune" -- moliciune, sau "-esc"). A apărut probabil prin contrast cu "hardware" ("hard" înseamnă "tare", "greu") care sunt laptop-uri, PC-uri, XBox-uri, camere foto. În muzică hardware este chitara, pianul, vocalistul. 

O chitară sau un pian pot să cânte mai multe melodii. Nu cred că ar cumpăra nimeni un instrument pe care poți să cânți numai și numai o piesă.

La fel și un calculator poate să execute mai multe programe, schimbând software-ul.

Este esențial să ai un instrument bun, dar lumea apreciază muzica cântată la el. Fără o piesă bună, degeaba ai un interpret de top și un instrument de milioane de lei. Compoziția este de fapt cheia.

Iar, noi aici vom învăța să fim compozitori. Compozitori în lumea computerelor.

Iar știința care ne ajută este informatica. Ea este știința prelucrării automate a datelor -- a informației, mai precis. În engleză se numește Computing ("Calcularoreală"), Computer Science ("Știința computerelor"), sau Scientific Computing ("Calcularoreală științifică"). Ne ajută să scriem software bun -- rapid, stabil, ușor de înțeles. Cum să citim datele, cum să le stocăm cum le prelucrăm.
În prezent prelucrarea informațiilor se face cu ajutorul computerelor electronice, dar în viitor e posibil să fie altfel -- circuite biologice, computere cuantice. Viitorul se află printre voi.

## Dacă mai este timp

* Îi rog să instaleze CodeBlocks și le arăt cum
* Scriem primul Hello World

## Next on Dallas

* Ce este acela un limbaj de programare, de ce este nevoie de el
* De ce e nasol și de ce e super că învățăm C++
* Despre compilatoare
* Primul program în C++

## Concluzii

Sper că în urma acestei lecții de încălzire ați înțeles
* cât de mult câștigați înțelegând informatica
* că suntem înconjurați deja de calculatoare și că acesta este abia începutul
* să definiți un calculator ca o mașină
* să înțelegeți informatica ca pe o știință care studiază prelucrărea automată a informației


--------------------------


### Pentru altă dată (text scos)


Extra

De fiecare dată când vorbim despre ceva nou, sunt tentat să încep cu vocabularul. În orice domeniu acesta este un lucru foarte important, dar în programare este și mai important, pentru că unele cuvinte au alt sens față de cele cu care suntem obișnuiți. De exemplu "funcția"din informatică este destul de diferită față de cea din matematică. Ne vom întâlni de asemenea cu noțiuni precum proceduri, metode, moștenire, care, deși au oarecare legătură cu echivalentul lor cotidian, nu înseamnă același lucru. Un alt exemplu este instanță, care în calculatoare nu are nicio legătura cu instanța de judecată.

Interfețe

(La pian) Acest exemplu este foarte bun și pentru a exemplifica un alt principiu: un pianist folosește aceleași operații (apasă pe clape) și obține rezultate similare și cu un pian electronic și cu unul acustic. 
